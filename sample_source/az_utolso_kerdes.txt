
4
Az utolsó kérdés
Az utolsó kérdés 2061. május 21-én, félig tréfából hangzott el először, amikor az emberiség belépett a fény 
korába. A kérdést egy ötdolláros fogadás eredményezte, amely néhány pohár whisky és jég felett köttetett, az 
alábbi módon:
Alexander Adell és Bertram Lupov a Multivac két hűséges kezelőjének számított. Amennyire bármely 
emberi lény tudhatta, Ők is tudták, mi rejlik az óriási számítógép hűs, kattogó és villogó felszíne - több mérföld 
hosszú felszíne - alatt. Legalábbis rendelkeztek valami halovány elképzeléssel a relék és áramkörök általános 
felépítményéről, amely már rég túlnövekedett azon a ponton, amikor egyetlen emberi lény még képes volt teljes 
egészében átlátni azt.
A Multivac önmagát állította be és javította meg. Kénytelen volt ellátni ezeket a funkciókat, hiszen az 
emberek semmit sem állíthattak be vagy javíthattak meg rajta elég gyorsan és szakszerűen. Tehát Adell és 
Lupov is csupán felületesen kezelte az óriási gépszörnyet, mégis a lehető legjobban, ami csak emberektől 
tellett. Adatokkal etették, az igényeihez igazították a kérdéseket, és lefordították a számítógép által kiadott 
válaszokat.   Ők   ketten,   miként   minden   hozzájuk   hasonló   kiszolgáló,   teljes   mértékben   rászolgáltak,   hogy 
osztozzanak a Multivac dicsőségében.
A Multivac évtizedeken keresztül segített a hajók és röppályák megtervezésében, amelyek segítségével az 
ember elérte a holdat, a Marsot és a Vénuszt, azonban ezen túl a Föld szegényes erőforrásai már kevésnek 
bizonyultak. A hosszabb utakhoz túl sok energia kellett volna. A Föld egyre hatékonyabban termelte ki a szént 
és az uránt, de nem rendelkezett végtelen készletekkel.
Azonban a Multivac lassan eleget tanult ahhoz, hogy egyre alaposabb választ adjon a mélyebb kérdésekre, és 
2061. május 14-én az elmélet ténnyé vált,
A nap energiáját elraktározták, átalakították, és bolygószerte felhasználták. A Földön mindenhol felhagytak a 
szén elégetésével és az urán hasításával, lenyomták a kapcsolót, amely összekötötte az anyabolygót a kis, alig 
egy mérföld átmérőjű állomással félúton közte és a hold között. Ettől kezdve a Föld egésze a napenergia 
láthatatlan sugaraival működött.
Hét nap nem lehetett elegendő, hogy elhalványítsa az esemény dicső fényét. Adell és Lupov végre sikeresen 
megszökött a közszolgálat elől, hogy találkozhassanak egy csendes helyen, ahol senki sem keresné őket az 
elhagyatott föld alatti szobákban, amelyek a Multivac hatalmas, java részben földbe temetett testének részét 
képezték. A Multivac maga is megérdemelte már a lazítást, és ahogy elfordult tőle a figyelem, csak elégedett és 
lusta kattogással rendezgette az adatokat, a fiúk pedig eredetileg nem is akarták megzavarni ebben.
Hoztak magukkal egy üveget, és  e pillanatban csupán azzal törődtek, hogy pihenjenek egy kicsit az 
évszázadok óta szentnek számító itallal hármasban.
Csodálatos, ha belegondol az ember... - mondta Adell. Széles arcára a fáradtság húzott vonalakat, ahogy 
lassan kevergette italát egy üvegpálcikával, és az egymáshoz koccanó jégkockákat figyelte. - Annyi energia, 
amennyit fel sem tudunk használni, ráadásul ingyen. Elég energia, már ha erre akarnánk használni, hogy az 
egész Földet egyetlen hatalmas, zárványos fémcseppé olvassza, és még csak meg sem
éreznénk, ha ennyit elpocsékolnánk. Több energia ez, mint amennyit valaha is felhasználhatnánk, akár az 
örökkévalóságon át.
Lupov oldalra billentette a fejét. Mindig akkor tett így, amikor ellenkezni akart, és ezúttal is ellenkezni akart, 
részben mert neki kellett cipelnie a jeget és az üvegholmit.
- Nem az örökkévalóságon át - jegyezte meg.
- Ó, a francba az örökkévalósággal! Amíg kifogy a Nap, Bért!
- Az nem az örökkévalóság.
- Rendben. Akkor több milliárd évig. Talán húszmilliárd évig. Elégedett vagy?
Lupov beletúrt gyérülő hajába, hogy meggyőződjön róla, maradt még valamennyi, azután kortyolt egyet az 
italából.
- Húszmilliárd év nem az örökkévalóság.
- Addig kitart, amíg mi itt vagyunk, nemdebár?
- Addig kitartott volna a szén és az urán is.
- Igen, csakhogy most már felszerelhetünk minden egyes űrhajót egy fénygyűjtővel, és milliószor elmehetnek 
a Plútóra meg vissza anélkül, hogy aggódni kellene az üzemanyag miatt. Ezt nem tudnád megtenni szénnel és 
uránnal. Ha nekem nem hiszel, kérdezd meg a Multivacot!
- Nem kell megkérdeznem a Multivacot. Enélkül is tudom.
- Akkor ne értékeld le, amit a Multivac tett értünk! - csattant fel Adell. - Jól csinálta.
- Ki mondta, hogy nem? Csak azt mondtam, hogy a Nap sem tart örökké. Ennyit mondtam. Húszmilliárd 
- Azon tűnődöm, mennyire tesszük magunkat nevetségessé, hogy emiatt aggodalmaskodunk?
Nicroni MQ-17J megrázta a fejét.
- Szerintem semennyire. Tudod, hogy a jelenlegi növekedési rátával öt éven belül megtelik a galaxis.
Alig múlhattak húszévesek, mindketten magasak voltak és tökéletes formákkal rendelkeztek.
VJ-23X tovább aggodalmaskodott:
- Attól még vonakodom pesszimista jelentést küldeni a Galaktikus Tanácsnak.
- Nekem eszembe sem jutott, hogy másféle jelentést is küldhetnénk. Rázzuk fel
őket egy kicsit! Ideje felrázni őket!
VJ-23X nagyot sóhajtott.
- Az űr végtelen. Százmilliárd galaxist lehet még elfoglalni. Még ennél is többet.
- A százmilliárd nem végtelen, és idővel egyre kevésbé lesz végtelen. Gondolj csak bele! Húszezer évvel 
ezelőtt az emberiség megoldotta a csillagenergia felhasználásának kérdését, és néhány évszázaddal később 
lehetővé vált a csillagközi utazás. Az emberiségnek egymillió év kellett, hogy megtöltsön egyetlen kis világot, 
miután   pusztán   tizenöt   évezred   alatt   benépesítette   a   galaxis   többi   részét.   Ha   a   népesség   tízévente 
megkétszereződik...
- Köszönhetjük a halhatatlanságnak! - vágott közbe VJ-23X.
-   Úgy   van!   Halhatatlanok   vagyunk,   és   ezt   is   számításba   kell   vennünk.   El   kell   ismernem,   hogy   a 
halhatatlanságnak is megvan a maga árnyoldala. A Galaktikus AC számos problémát megoldott mái', de az 
öregedés és a hálái problémájának megoldásával semlegesítette minden más eredményét.
- Felteszem, ennek ellenére nem akarod feladni az életed.
- Persze, hogy nem! - csattant fel MQ-17J. Azután megenyhülve folytatta: - Még nem. Még nem vagyok elég 
öreg. Te hány éves vagy?
- Kettőszázhuszonhárom. És te?
- Még kétszáz sem vagyok. De hogy visszatérjünk a tárgyhoz: a népesség tízévente megkétszereződik. Amint 
a galaxis megtelt, tíz év alatt megteltünk egy másikat is. Újabb tíz év alatt két másikat. Újabb évtized és négy 
másik telik meg. Száz év alatt megtöltünk ezer galaxist. Ezer év alatt egymilliót. Tízezer év alatt az egész ismert 
univerzumot, és azután mi lesz?
VJ-23X hozzátette:
- Nem mellékesen ott van az utazás problémája is. Azon gondolkodom, mennyi napenergiára lehet szükség 
egy galaxisnyi ember átszállításához egyik galaxisból a másikba?
- Igaz. Az emberiség máris évente két napenergia-egységet emészt el.
- És a javát elpocsékoljuk. Mindegy, csak a mi galaxisunk ezer napenergia-egységet termel évente, és ebből 
csak kettőt használunk fel.
- Valóban, de még százszázalékos hatékonysággal is csak a végét halogatjuk. A geometrikus terjeszkedéssel 
együtt az energiaszükséglet is növekszik, ráadásul a népesség növekedésénél nagyobb ütemben. Előbb fogyunk 
ki az energiából, mint az elfoglalható galaxisokból. Nagyon is fontos ezt számításba venni.
- Új csillagokat kell építenünk, csillagközi ködből.
- Vagy a kibocsátott gázokból? - kérdezte MQ-17J gúnyosan.
- Kell lennie valami módnak, hogy visszafordítsuk az entrópiát. Meg kellene kérdeznünk a Galaktikus AC-t.
VJ-23X nem gondolta teljesen komolyan, de MQ-17J máris előkapta zsebéből a kézi AC-terminált, és kitette 
elé az asztalra.
- Nem viccelek - mondta. - Az emberiségnek egyszer még szembe kell néznie ezzel.
Komoly tekintettel  nézte  a kis  AC-terminált. A kétujjnyi  kocka a hipertéren  keresztül  kapcsolódott  a 
nagyszerű Galaktikus AC-hez, amely az emberiség egészét szolgálta. A hipertéren keresztüli kapcsolódás által a 
kis szerkezet a Galaktikus AC szerves részének számított.
MQ-17J azon tűnődött, hogy lesz-e olyan nap halhatatlan létében, amikor a maga valójában pillanthatja meg 
a Galaktikus AC-t? A számítógép önmagában véve is egy kis világ volt, erőnyalábok pókhálója, amely 
önmagában   tartotta   az  anyagot,  amiben  szubmezonok   helyettesítették  a  régi,  esetlenül  nagy  molekuláris 
csöveket. Szubéteri működése ellenére a Galaktikus AC átmérője több mint háromszáz méterre rúgott.
A férfi hirtelen elszánta magát, és feltette kérdését:
- Vissza lehet majd fordítani valaha az entrópiát?
VJ-23X meglepetten nézett rá.
- Nahát, én nem igazán hittem, hogy felteszed ezt a kérdést!
- Miért?
- Mindketten tudjuk, hogy az entrópiát nem lehet visszafordítani. A füstöt és hamut nem lehet újra fává 
változtatni.
- Vannak fák a világodon? - kérdezte MQ-17J.
A   Galaktikus   AC   félbeszakította   a   beszélgetést.   Az   apró   terminálból   kiáradó   hang   könnyűnek   és 
szépségesnek tűnt:
- ELÉGTELEN ADAT A VÁLASZ KIKÖVETKEZTETÉSÉHEZ.
- Látod?! - csapott le a válaszra VJ-23X.
A két férfi ezután visszatért a jelentéshez, amelyet a Galaktikus Tanácsnak akartak elküldeni.
Zee Prime tudata úgy húzott át a galaxison, hogy csupán halovány érdeklődést mutatott az azt csillámporként 
megtelítő csillagok számtalan alakzata iránt. Ezt még nem látta. Lehet, hogy egyszer mindet látja majd? Oly 
sok   van   belőlük,   mindegyikben   egy  nagy   adag   emberiséggel   -   egy  nagy  adag   holtsúllyal,   akár   így   is 
mondhatnánk. Az emberiség valódi esszenciája egyre inkább kint járt az űrben.
Elmék,   testek   nélkül!  A  halhatatlan   testeket   hátrahagyták   a   bolygókon,   felfüggesztett   életfunkciókkal 
eonokon át. Néha még felkeltek, hogy anyagi tevékenységeket folytassanak, de ezek az alkalmak egyre 
ritkultak. Kevés új személyiség jött létre, hogy csatlakozzon a hatalmas tömeghez, de minek is születtek volna 
újabb emberek? Kevés hely maradt már az univerzumban.
Zee Prime-ot egy másik elme leheletfinom jelenléte riasztotta fel tűnődéséből.
- Zee Prime vagyok - mondta, - És ön?
- Dee Sub Wun. Melyik galaxisból?
- Mi csak „a galaxisnak” nevezzük. És önök?
- Mi is így nevezzük a miénket. Mindenki csak „a galaxisnak" nevezi a saját galaxisát, de miért is tennének 
másként?
- Igaz. Minden galaxis egyforma.
- Nem mind egyforma. Az emberi faj egy bizonyos galaxisból ered. Ez megkülönbözteti azt az egyet.
- Melyik az? - kérdezte Zee Prime.
- Nem tudom. Az Univerzális AC tudhatja.
- Megkérdezzük? Hirtelen kíváncsiság ébredt bennem.
Zee Prime kitágította érzékeit, míg végül maguk a galaxisok is eltörpültek, hogy egy új, ritkásabb csillagpor-
képpé váljanak a jóval nagyobb háttér előtt. Sok száz- milliárd volt belőle, mind telve halhatatlan testekkel és 
intelligenciákkal, amelyek kivetítik elméjüket az űr végtelenjébe. Mégis, az egyik egyedivé vált azáltal, hogy az 
ott az őseredeti galaxis. Valahol a távoli és elfeledett múltban az egyik spirál az egyetlen emberek lakta galaxis 
volt az univerzumban.
Zee Prime kíváncsisága egyre csak növekedett, látni akarta ezt a galaxist. Felkiáltott:
- Univerzális AC! Melyik galaxisból ered az emberiség?
Az Univerzális AC hallotta, hiszen receptorai készen álltak minden világon és mindenhol az űrben, hogy a 
hípertéren keresztül közvetítsenek a szuperszámítógépnek, amely egy ismeretlen helyen létezett.
Zee Prime csak egyetlen embert ismert, aki a gondolataival képessé vált érzékelési távolságba kerülni az 
Univerzális AC-hez, és ő egy alig több mint fél méter átmérőjű, csillogó gömbről beszélt, amely alig látható a 
roppant távolságok közepette.
- De hogyan lehet csupán ekkora az egész Univerzális AC? - kérdezte tőle Zee Prime.
- Java része a hiperűrben van - jött a válasz. - Hogy ott milyen formát vesz fel, azt el sem tudom képzelni.
Ahogy más sem, merthogy Zee Prime is tudta: az a nap már nagyon rég elmúlt, amikor bármelyik ember 
részt vett egy Univerzális AC megalkotásában. Mindig az Univerzális AC tervezte és építette meg a saját 
utódját.
Élettartama legalább egymillió éve alatt mindegyikük folyamatosan gyűjtötte és feldolgozta azokat az 
adatokat, amelyek segítségével egy önmagánál fejlettebb, összetettebb és minden szempontból alkalmasabb 
utódot készíthetett. Ebbe az utódba végül beolvasztotta saját eltárolt adattömegét és személyiségét.
Az Univerzális AC félbeszakította Zee Prime kószáló gondolatait, de nem szavakkal, hanem vezérlettel tette 
ezt. Bevezette Zee Prime elméjét a galaxisok ködébe, és ő követte az irányjelzést, míg az egyik spirál különálló 
csillagok óriási halmazává növekedett.
Végtelenül távoli és egyben végtelenül tiszta gondolat érkezett:
- EZ AZ EMBEREK EREDETI GALAXISA.
Azonban ez is ugyanolyannak tűnt, mint az összes többi, és Zee Prime tudatát elöntötte a csalódottság.
Dee Sub Wun tudata mindvégig mellette maradt. Ekkor váratlanul megszólalt:
- És ezeknek a csillagoknak az egyike az ember eredeti csillaga?
Az Univerzális AC így válaszolt:
- AZ EMBER EREDETI CSILLAGA NÓVÁVÁ VÁLTOZOTT. MOST EGY FEHÉR TÖRPE.
- Az emberek meghaltak körülötte? - kérdezte Zee Prime meglepetten és gondolkodás nélkül.
'   -  AHOGY  EZ  AZ   ILYEN   ESETEKBEN   LENNI   SZOKOTT  IDŐBEN  ALKOTTAK   EGY  MÁSIK 
VILÁGOT A FIZIKAI TESTÜKNEK - válaszolta az Univerzális AC.
„Igen, persze...” - gondolta Zee Prime, mégis elöntötte a hiányérzet Tudata eleresztette az emberiség 
szülőgalaxisát, hagyta azt visszaröppenni a többi közé, hagyta újra elveszni az elmosódott galaxisködök 
tömegében. Soha többé nem akarta látni.
- Mi a baj? - kérdezte Dee Sub Wun.
- A csillagok meghalnak. Az eredeti csillagunk is meghalt.
- Egyszer meg kell halniuk.
- Ha minden energia eltűnik, végül a testünk is meghal. Velük együtt te és én is.
- Az még évmilliárdokba telik.
- Nem kívánom, hogy bekövetkezzen, még évmilliárdok távlatában sem. Univerzális AC! Hogyan lehet 
megakadályozni, hogy a csillagok meghaljanak?
Dee Sub Wun meglepetten kiáltott fel:
- Azt kérdi, hogyan lehet visszafordítani az entrópiát?
Az Univerzális AC így válaszolt:
-   MÉG   MINDIG   ELÉGTELEN   MENNYISÉGŰ   ADAT   ÁLL   RENDELKEZÉSEMRE   A   VÁLASZ 
KIKÖVETKEZTETÉSÉHEZ.
Zee Prime gondolatai visszaszökkentek a saját galaxisához. Többet nem szólt Dee Sub Wunhoz, akinek a 
teste az övétől akár egytrillió fényévre is lehetett, vagy keringhetett akár egy szomszédos csillagon is. Ez már 
mit sem számított.
Boldogtalanul csillagközi hidrogént gyűjtött, hogy építsen magának egy saját kis csillagot. Ha a csillagoknak 
meg kell halniuk egy nap, addig még legalább lehet építeni néhány másikat.
Ember magában fontolkodott, merthogy tudatilag Ember egy és ugyanaz volt. Trillió, trillió, trillió kortalan 
test   alkotta,   mindegyik   a   maga   helyén   pihent   meg-   ronthatatlanul,   mindegyikre   tökéletes,   szintúgy 
romolhatatlan   automaták   vigyáztak,   miközben   a   számtalan   testhez   tartozó   számtalan   elme 
megkülönböztethetetlen ül egymásba olvadt.
- Az univerzum haldoklik - mondta Ember.
Ember   végignézett   a   halványodó   galaxisokon.  Az   óriás   csillagok,   az   energiapazarló   napok   már   rég 
kihunytak, ők alkották a halovány részek leghaloványabb pontjait. Majdnem minden más csillag fehér törpévé 
zsugorodott, egyre veszített fényéből.
A csillagok közti porból újabb csillagok születtek, egyesek természetes folyamat eredményeként, mások az 
emberi tudat ereje által - de már ezek is halványodtak. A fehér törpéket is össze lehetett gyúrni, hogy az 
ütközésükkor felszabaduló hatalmas energiákból új csillag szülessen, de ehhez csillagonként ezer fehér törpét 
kellett elpusztítani, és idővel ezek is kimerülnek majd.
- Ha a Kozmikus AC utasításait követve gondosan bánunk vele, az univerzumban maradt energia még 
évmilliárdokig kitart - mondta Ember.
Azután így folytatta:
- De még így is kimerül egyszer. Akármilyen gondosan bánunk vele, akárhogy elnyújtjuk a folyamatokat, az 
egyszer elhasznált energia eltűnik, és nem nyerhető ki újra. Az entrópia folyamatosan növekszik, míg végül 
eléri a csúcsát.
- Vissza lehet fordítani az entrópiát? - kérdezte Ember. - Kérdezzük meg a Kozmikus AC-t!
A Kozmikus AC körbevette Embert, de nem térben létezett. Egyetlen apró darabkája sem nyúlt át az anyagi 
világba; a hipertérben épült fel, de nem anyagból és nem is energiából. A méretére és minőségeire vonatkozó 
kérdések értelmüket veszítették azokkal a fogalmakkal, amelyeket Ember még megérthetett.
- Kozmikus AC! - szólította meg Ember. - Hogyan lehet visszafordítani az entrópiát?
A Kozmikus AC így válaszolt:
-   MÉG   MINDIG   ELÉGTELEN   MENNYISÉGŰ   ADAT   ÁLL   RENDELKEZÉSEMRE   A   VÁLASZ 
KIKÖVETKEZTETÉSÉHEZ.
- Gyújts további adatokat! - kérte Ember.
-   ÍGY   TESZEK   -   válaszolta   a   Kozmikus   AC.   -   ÍGY   TESZEK   MÁR   SZÁZMIL-   LIÁRD   ÉVE. 
ELŐDEIMNEK ÉS NEKEM IS SZÁMOS ALKALOMMAL FELTETTÉK EZT A KÉRDÉST. MÉG MINDIG 
NEM ÁLL RENDELKEZÉSEMRE ELEGENDŐ ADAT.
- Eljön az az idő, amikor elegendő adat áll majd rendelkezésedre, vagy a probléma minden elképzelhető 
körülmény esetén megoldhatatlan?
-   NINCS   OLYAN   PROBLÉMA,   AMELY   MINDEN   ELKÉPZELHETŐ   KÖRÜLMÉNY   ESETÉN 
MEGOLDHATATLAN.
